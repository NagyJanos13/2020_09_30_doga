A németjuhász jellemzői

Nincs még egy olyan kutyafajta, amelyet ilyen sok területen lehet alkalmazni. Eredetileg pásztorkutyának tenyésztették, a feladata a bárányok őrzése és figyelése volt. Manapság legtöbbször a rendőrségnél, a hadseregben és a határvédelemnél alkalmazzák, mint őrző-védőkutyát. Sokszor mentőkutyaként, terápiás kutyaként, vakvezetőként vagy lavinamentő kutyaként dolgozik. Nem csak a származási otthonában, Németországban számít vezető szolgálati kutyának, hanem világszerte egyaránt.

Magabiztos, robosztus és engedelmes

Ezt a bátor, kitartó és megbízható kutyát semmilyen ember vagy gép nem tudja helyettesíteni. Ösztönei, terhelhetősége és magabiztossága legendás. Magas intelligenciájának, tanulási képességeinek és kiemelkedő munkamoráljának köszönhetően nagyon könnyen vesz minden új kihívást, ezért szinte minden munkára alkalmas. A német juhászkutya nagyon emberbarát, mindig hűen, lojálisan és megbízhatóan áll gazdája oldalán. Robosztusságának, munkamoráljának, megbízhatóságának és engedelmességének kombinációja teszi a német juhász kutyát ilyen kedvelt kutyafajtává és e tulajdonságok miatt alkalmas a legkülönfélébb munkákra is.